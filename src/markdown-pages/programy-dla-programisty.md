---
slug: "programy-i-wyposazenie-programisty"
date: "2020-12-06T14:00"
title: "Programy i wyposażenie programisty"
description: "Jak pracuje programista? Niezbędne programy oraz sprzęt do tworzenia szybkich stron internetowych."
image: "../images/markdown/programy-i-wyposazenie-programisty.png"
seoImage: "../images/markdown/programy-i-wyposazenie-programisty_seo.png"
type: "post"
---

Praca na stanowisku programisty to przede wszystkim odpowiednio dobrane programy,
jak i również **hardware**, czyli biurko, monitory czy krzesło.

Oczywiście ilość monitorów, czy komputer to kwestie bardzo indywidualne.
Tak na prawdę przygodę z programowaniem zaczniesz na każdym sprzęcie, liczą
się chęci, a nie komputer za 10 tyś złotych.

## Programy

### Visual Studio Code
**VS Code** swoją popularność zawdzięcza możliwościami modyfikacji oraz wsparciem.
Lubię zmiany, szczególnie w wyglądzie i dość często zmieniam motyw. Mój obecny styl
to **Community Material Theme Palenight**, do tego trzy zapisane czcionki - **FiraCode-Retina**,
**JetBrains Mono** oraz **Cascadia Code**.

### iTerm / Windows Terminal
Nie korzystam z systemowego terminala OSX, skonfigurowałem sobie terminal **iTerm**,
na którym wygodniej mi się pracuje. Korzystając z Windows'a pracuję na **Windows Terminal**, polecam.

Komendy linuxowe to standard w pracy jako programista. Warto nauczyć się podstawowych
komend, aby sprawnie poruszać się pomiędzy folderami, czy pracy z GIT'em.

> Jeżeli pracujesz na systemie Windows, to koniecznie zainstaluj **subsystem Linux**. Da Ci to możliwość korzystania z Linuxowych komend bez konieczności instalowania osobnego systemu na swoim komputerze.

### Firefox Developer Edition
**Firefox** posiada świetne Dev Tools'y, które bardzo pomagają w pracy programisty, szczególnie Front End.
Częściej pracuję na OSX, i Firefox jest po prostu najszybszy. Google Chrome też nie jes złe, oczywiście używam do testów,
jednak nie jest to mój numer jeden.

### Notion
**Notion** to świetne narzędzie do zarządzania zadaniami. Każdy programista powinien dokładnie wiedzieć
nad czym pracuje, jaki ma plan działania oraz widzieć zakończone "to do".
Notion daje na prawdę wiele możliwości, najważniejszą dla mnie opcją jest tworzenie osobych "projektów",
które mogę udostępnić wybranym osobom, czyli klientom. Wybrana osoba zostaje **edytorem**, może dodawać nowe
zadania, komentować oraz modyfikować różne opcje zdefiniowane do konkretnego zadania.
Ponad to, Notion jest darmowy :)

Sporadycznie korzystam również z Evernote oraz Notes, głównie z racji szybkiej synchronizacji
pomiędzy OSX a iOS.

### Adobe XD / Photoshop / Illustrator
Kolejność nie jest przypadkowa, kiedyś więcej pracowałem z **Adobe Photoshop**, obecnie jednak
program **XD** w zupełności wystarcza do tworzenia ładnych grafik (layoutów).
Oczywiście Photoshop w dalszym ciągu jest wykorzystywany do edycji zdjęć oraz do tworzenia
niestadardowych krztałtów z dodatkowymi efektami. Illustratora używam do tworzenia
identyfikacji wizualnej, czyli wszelkiego rodzaju logotypy, ikony itp.

**Adobe XD** jest darmowy, idealny na początek przygody z tworzeniem stron internetowych.
Jeżeli jednak nie chcesz pobierać dodatkowego oprogramowania, to [Figma](https://figma.com) jest dla Ciebie.
**Figma** to dedykowane narzędzie do tworzenia nowoczesnych grafik, mockupów.

<hr class="hr">

## Sprzęt

### Komputer(y)

Moim głównym komputerem jest 15 calowy **MacBook Pro** z 2018 roku. Procesor Intel Core i7, 2.6GHz.
Do tego 16GB RAM o taktowaniu 2400, oczywiście DDR4. Grafika to Radeon Pro 560X 4GB.
Laptopa dostałem z pracy (dzięki DTB) i jeszcze ani razu mnie nie zawiódł.

Drugi komputer to typowy **składak**, kupowanie "gotowców" nie jest w moim stylu, wolę samemu sobie
poczytać, oraz dobrać odpowiednie podzespoły. Posiadanie dwóch komputerów jest dość ważne
ze względu testowania stron internetowych na różnych systemach oraz przeglądarkach.
Nie jest to jednak konieczne dla początkujących programistów, istnieje wiele serwisów interneowych,
które oferują podobne usługi za darmo.

### Monitory

Obecnie pracuję na dwóch monitorach **BenQ GW2480**. Zależało mi na eleganckich monitorach bez grubych ramek.
Matryca IPS bardzo dobrze oddaje kolory oraz kąty widzenia. Spędzam cały dzień przed komputerem,
więc ochrona oczu to również bardzo ważna rzecz, na którą zwracałem uwagę przy wyborze monitora.
Technologia Low Blue Light filtruje niebieskie światło, więc moje oczy są mniej zmęczone.

Nie korzystam ze standardowych stojaków, wymontowałem je od razu i nawet nie są rozpakowane.
Monitory zamocowałem do uchwytu montowanego bezpośrednio do biurka, przez co mam dużo więcej miejsca
na biurku. Model uchwytu to **ART L-02N**.

### Klawiatura i myszka

Niedawno kupiłem bezprzewodową klawiaturę, więc mogę się łatwo przełączać pomiędzy systemami OSX oraz Windows,
jednak to w dalszym ciągu nie jest to. Marzy mi się **Logitech G915 TKL**, jednak cena jest dość zaporowa.

Posiadam dwie identyczne myszki, jedna podpięta pod OSX, druga pod Windows'a.
**Steelseries Rival 100** idealnie pasuje do mojej dłoni i wygodnie mi się na niej pracuje.
Podobnie jak w przypadku klawiatury szukam jednej, bezprzewodowej myszki.

### Telefon
Telefon jest i prywatny i firmowy, oczywiście wszystkie strony internetowe dokładnie testuję
na urządzeniu mobilnym. Posiadam **iPhone XS** oraz **iPhone 8**.

### Biurko
Posiadam dość duże biurko stworzone na zamówienie 😎 Wymiary to 170 cm szerokości,
65 cm głębokości, i 80 cm wysokości. Przy wzroście ponad 180 cm wysokie biurko to podstawa.
Długo szukałem odpowiedniego biurka, niestety za każdym razem coś było nie tak, a to kolor, a to wysokość,
albo brak podstawki na komputer stacjonarny. Postanowiłem więc udać się do odpowiedniej osoby,
wytłumaczyłem jak moje biurko ma wyglądać i po kilku dniach mogłem składać.

Tutaj muszę wspomnieć o moim wujku, który wykonał dla mnie bardzo solidną ramę, która jest dokładnie
taka jaką chciałem!

### Krzesło
Krzesło biurowe z Ikea, model **JÄRVFJÄLLET** jest całkiem wygodne. Duży plus za możliwość
regulacji odcinka lędzwiowego oraz zagłowka. Ponad to, różne kąty nachylenia oparcia gwarantują
wygodną pozycję za biurkiem. Zdecydowałem się na wersję bez podłokietników, ponieważ i tak
"wjeżdżam" praktycznie całym krzesłem pod biurko, więc jest to dla mnie zbędny dodatek.

## Podsumowanie
Opisane programy to jedynie moje osobiste preferencje, znam programistów, krórzy zamiast VS Code używają
**Sublime Text**, które swoją drogą też nie jest złe.
Tak samo w przypadku terminala, bo przecież jest sytemowy terminal OSX, lub hyper, czy cmder na Windows.
Opisałem programy, z którymi najwygodniej mi się pracuje, oraz do których jestem przyzwyczajony.

Napisz w komentarzu jakie są Twoje ulubione programy, oraz na czym programujesz!